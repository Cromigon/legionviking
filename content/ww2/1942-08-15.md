+++
title = "1942-08-15"
description = "Meddelande till Plutonchef \"Geten\" och Kommandogrupp Viking"
tags = [
    "ww2"
]
date = "1942-08-15"
categories = [
    "ww2",
]
type = "handwritten"
layout = "ww2"
index = 6
+++

**Meddelande till: Plutonchef "Geten" & Kampgrupp Viking**
\
**Från: Befälhavare Camilton**
\
**Datum: 15 Augusti, 1942**

---
Gällande: Operation Agamemnon.

Kapten, det är först och främst med glädje jag mottog beskedet om att ni överlevt flygkraschen vid El Alamein. När jag först nåddes av information om att ni försvunnit från radarn och ej gick att nå befarade jag det värsta. Jag borde vid det här laget ha lärt mig att er grupp överlever det mesta trots omöjliga odds.
\
\
Det brittiska befälet i El Alamein har personligen uttryckt stor tacksamhet för era insatser där den senaste månaden men jag måste tyvärr meddela att ni kommer behöva vara kvar i öknen ett tag men en fantastisk möjlighet har precis visat sig.
\
\
Tyskarna har sedan en tid tillbaka använt hamnen i Tobruk för att reparera och rusta sina skepp, och just nu ligger minst ett av tyskarnas största krigsfartyg förankrat i sundet utanför Tobruk. Våra bombräder mot staden och hamnen har haft dålig effekt på grund av allt luftvärn och vi hade i princip gett upp hoppet om att kunna åsamka deras skepp några större skador när vi nåddes av information från en agent inuti Tobruk om att tyskarna regelbundet tankar och reparerar torpedbåtar i Tobruks hamn.
\
\
Er uppgift blir att infiltrera Tobruk, kommendera en av dessa torpedbåtar och med tyskarnas egna torpeder slå ut krigsfartyget i sundet. Det är en vansinnig plan men det är av just den anledningen en plan tyskarna aldrig kommer kunna förutspå.
\
\
Vi kommer att ordna så att ni smugglas in i staden som civila och agenten där kommer förse er med vapen. Han kommer även att möta upp er på "Sam's Café" efter mörkrets intåg. När ni slagit ut krigsfartyget rekommenderar jag att ni så snabbt som möjligt flyr ut till havs.
\
\
\
Lycka till.
