+++
title = "1944-06-08"
description = "Meddelande till Plutonchef \"Geten\" och Kommandogrupp Viking"
tags = [
    "ww2"
]
date = "1944-06-08"
categories = [
    "ww2",
]
type = "handwritten"
layout = "ww2"
index = 14
+++

**Meddelande till Plutonchef "Geten" och Kommandogrupp Viking**
\
**Från: Befälhavare Camilton**
\
**Datum: 8 Juni, 1944 - D-Dagen +2**

---
Gällande: Operation Overlord
\
\
Det glädjer mig att äntligen kunna få kontakt med er igen, och att höra att ni lyckats utföra erat uppdrag vid kommandocentralen och dessutom ytterligare assisterat de amerikanska styrkorna med sitt uppdrag. Tyvärr är det inte över ännu. Amerikanska styrkor har inte lyckats säkra Colleville, byn öster om er nuvarande position i Le Bray. Det var nära igår kväll men de möttes av hårt motstånd i form av tyska fallskärmsjägare som gömt sig i stadens ruiner samt ett av tyskarnas hemskaste vapen: En Königstiger. En fruktansvärd stridsvagn.
\
\
Merparten av de amerikanska styrkorna kämpar just nu med att avancera västerut och slå tillbaka ett motangrepp söderut, men Colleville måste säkras, och det uppdraget faller således på er.
\
Jag har lyckats övertyga staben om att överlåta en Sherman-stridsvagn till er, och förhoppningsvis kan ni även få understöd av mindre mängder amerikanskt infanteri. Var dock försiktiga, en Sherman har inget att sätta emot en Königstiger i öppen strid. Dock kan den vara till god hjälp mot det tyska infanteriet och mindre pansarstyrkor som fortfarande lär finnas i Colleville. 
\
\
Vad vi vet så finns dessutom ett antal AT-kanoner kvar i staden och dessa är ett stort hot mot en Sherman om man inte är försiktig.
\
När ni har säkrat staden skall ni ta upp positioner sydost om den där amerikanska styrkorna tidigare grävde värn innan tyskarna slog tillbaka dem. Sedan måste ni hålla staden. Tyskarna kommer säkerligen försöka sig på motangrepp men ni får inte vika er. Allierat infanteri kommer att beordras till flankerna.
\
\
Fler amerikanska trupper håller på att landa och formera sig vid Omaha och jag ska göra allt jag kan för att få dem skickade till er så fort de är redo.
\
\
\
Lycka till.

