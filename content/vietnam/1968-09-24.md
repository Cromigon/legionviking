+++
title = "24 september 1968"
description = "Femte inlägget."
tags = [
    "dagbok"
]
date = "1968-09-24"
categories = [
    "Dagbok",
]
type = "handwritten"
layout = "diary"
menu = "main"
index = 6
+++

<b>Kungen i Djungelns dagbok</b><br/>
24 september 1968.
<hr />

Fortfarande fast. Floden söderut är öppnad nu och förnödenheter kan transporteras in men det kommer fortfarande dröja innan vi får reservdelarna till båten, någon hade ”glömt” att lägga beställningen. 
\
\
VC-aktiviteten i regionen är större än vi tror, det vi hittade förra veckan pekar på att även NVA börjar stationera trupper här. En del av mig vill bara vidare men en annan del inser att vi måste hålla floden öppen om jag någonsin vill få hem mina grabbar efter uppdraget, även om jag från början tvivlat på att någon av oss kommer att komma hem levande. 
\
\
Att trängas med marinsoldaterna i basen börjar driva mig till vansinne, visst har de den blodtörst som krävs av en soldat men man ser i deras ögon att de flesta bara vill hem igen, ingen vill möta striden på riktigt. Jag saknar de diskussionerna om strid som jag och Micke brukade ha i början av kriget, när världen fortfarande trodde att kriget kunde vinnas. 
\
\
Igår kväll fick vi nya order: vi ska landsättas med helikopter i högländerna runt floden vi anlände via för att spåra upp vietcong via deras egna stigar. Solen går snart upp, det är dags. 

