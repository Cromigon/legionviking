+++
title = "Dag 24"
description = "Jag kom fram till gården utanför Chokory igår. Vid första anblick såg den övergiven ut. Fönstrena var trasiga och gården var igenvuxen ... "
tags = [
    "freddan",
    "dagbok",
]
date = "2018-02-26"
categories = [
    "Dagbok",
]
menu = "main"
+++
Jag kom fram till gården utanför Chokory igår. Vid första anblick såg den övergiven ut. Fönstrena var trasiga och gården var igenvuxen. När jag klev ur bilen så såg jag skenet av ett stearinljus i ett av fönstren.

Jag öppnade dörren till huset och klev in i rummet där ljuset brann. Dess svaga sken lös upp konturen av en gammal man i prästdräkt som satt på en sliten trästol i hörnet. Hans kåpa tillsammans med skuggorna dolde hela hans ansikte förutom en del av hans mun som tittade fram bakom ett stort skägg

Med en nästan viskande röst presenterade han sig som Fader Vradiazeij och han hälsade mig välkommen. Han hade sett fram emot vårat möte i flera års tid. Jag tittade förvånat på honom och han skrattade på ett både ondskefullt men vänligt vis.

Han frågade mig om jag var nöjd med min vistelse i Regionen. Jag förklarade för honom att platsen skrämde mig och att folkets lidande gjorde mig illa. Jag ville bara hitta Al'Kazim så att jag kunde ta mig hem till Takistan.

Efter att jag sagt detta så vred han sitt huvud mot mig. I skuggorna kunde jag se lågan från stearinljuset reflekteras i ögonen som tittade på mig från mörkret.

Han sa att människornas lidande snart skulle få ett slut. Han sa att om jag följde med honom till hans hemby Vrana så skulle jag få träffa Al'Kazim.

Jag frågade honom vad Blotka betydde. Han svarade att det är namnet på en uråldrig tanke: Det heliga ligamentet för ankomsten av den sista dagen och återfödelsen av den nya kroppen.

Han säger sig veta vem jag är och att mitt minne kommer att återvända om jag följer med honom. Han säger också att mina vänner kommer att leta efter mig. När jag skrivit klart denna anteckning kommer jag skicka tillbaka min dagbok till Takistan, och chiffret som jag kodat det med kommer skickas till Petlovgrad.

Till mina okända vänner: jag befinner mig i Vrana hos den gode Fader Vradiazeij.
