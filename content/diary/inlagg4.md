+++
title = "Dag 20"
description = "Dagen efter mitt förra inlägg kom jag i kontakt med en lokalbo som påstår att Al'Kazim åkt norrut i sällskap av en viss Fader Vradiazeij ... "
tags = [
    "freddan",
    "dagbok",
]
date = "2018-02-21"
categories = [
    "Dagbok",
]
menu = "main"
+++

Dagen efter mitt förra inlägg kom jag i kontakt med en lokalbo som påstår att Al'Kazim åkt norrut i sällskap av en viss Fader Vradiazeij. Lokalbon bor i en skrothög och verkar lätt sinnessjuk, men har ändå ett ansende av att vara en pålitlig människa.

Fader Vradiazeij är överhuvudet för kyrkorna i Regionen, vars budskap (enligt lokalbon) predikar budskap som nästan kan liknas vid domedagsprofetior. Kyrkan är oerhört populär i området, vilket inte är så förvånande med tanke på omgivningen. De flesta saknar basala behov och ett nytt krig verkar vara på väg.

Sent igår kväll knackade det på min dörr. En ung man som presenterade sig som Fyodor Vradiazeij sa att hans far gärna ville träffa mig. Jag tyckte inte om det här sammanträffandet, men bjöd ändå in den unge mannen.

Jag frågade om deras kyrka. Han förklarade att kyrkan har agerat som det enda fungerande organet i Regionen. När regering och myndigheter har svikit folket och upphört att existera så fanns prästerna där. Enligt den unge mannen så är ett nytt krig vad Regionen behöver.

När vi fört detta besynnerliga samtal i en halvtimme så reste sig den unge mannen för att gå. Han vände i hallen till min lägenhet och sa att om jag ville finna mannen jag sökte så skulle jag bege mig till en gård utanför en by vid namn Chokory innan nästa fullmåne. Det sista han sa innan han stängde dörren var ett ord jag tycker mig känna igen: Blotka.

Enligt den hjälpsamma lokalbon ligger Chokory två dagars färd norrut. Fullmånen sker om fyra dagar. Jag beger mig imorgon.
