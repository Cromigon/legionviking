+++
title = "16 september 1968"
description = "Tredje hela inlägget."
tags = [
    "dagbok"
]
date = "1968-09-16"
categories = [
    "Dagbok",
]
type = "handwritten"
layout = "diary"
menu = "main"
+++

<b>Kungen i Djungelns dagbok</b><br/>
16 september 1968.
<hr />

Det har nu gått en vecka sen vi stormade flodmynningen och började vår färd, det har gått trögt. Flera gånger har våra kartläsare gjort misstag och vi har tvingats att färdas tillbaka i timtal för att hitta rätt väg, och om de inte gör misstag stoppas vi gång på gång av vegetation och lera och tvingas att röja och släpa båten genom leran för att inte fastna helt, det är frustrerande för alla i plutonen och det märks på humöret hos manskapet. 
\
\
Att vi inte lyckades rädda piloterna tidigare under veckan har också påverkat moralen. Själv förväntade jag mig aldrig att vi skulle hitta dem levande. Legionens vrede gick ut över byn vi rensade efteråt, somliga där hemma skulle kalla oss brottslingar, men vi gjorde vad man är tvungen att göra med en by full av kollaboratörer och NLF, detta är det enda språk de verkligen förstår. 
\
\
Lyckligtvis bör vi snart närma oss den amerikanska marinkårens flygfält nära Nui Pek i högländerna där vi utlovats vila och nya förnödenheter, tack och lov då bensinen börjar ta slut. Att få tak över huvudet och att slippa sova hopträngda i en båt i skift kommer förhoppningsvis pigga upp manskapet något. Åtminstone hoppas jag det, om färden fortsätter i samma takt kommer det dröja veckor innan vi når vårt mål.
