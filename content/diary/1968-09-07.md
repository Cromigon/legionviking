+++
title = "7 september 1968"
description = "Första hela inlägget."
tags = [
    "dagbok"
]
date = "1968-09-07"
categories = [
    "Dagbok",
]
type = "handwritten"
layout = "diary"
menu = "main"
+++

<b>Kungen i Djungelns dagbok</b><br/>
7 september 1968.
<hr />

Jag vaknade i morse och trodde att jag var ute i djungeln igen. Både jag och de andra börjar bli rastlösa nu, vi har varit sysslolösa i Saigon i över en månad. Tack och lov har vi ett nytt uppdrag. 


Micke informerade MACV/SOG's ledning om att överste Willard, mannen som hade kommando över baserna i området där de tränar lokalinvånare att bekämpa vietcong och NVA har bytt sida, tagit med sig lojala trupper ut i djungeln och börjat föra ett gerillakrig mot sina tidigare soldater tillsammans med fienden. Enligt Micke stupade samtliga legionärer i området utöver honom själv när Willard förrådde dem under en patrull med lokalbefolkningen.  Micke har berättat att Willard under tet-offensiven börjat bete sig mer och mer instabilt och tvivla på den amerikanska insatsen i landet fram tills dess att han bytte sida. 


Det glädjer mig att vi har fått uppdraget att utkräva hämnd och eliminera Willard, och det glädjer mig på något märkligt sätt att få återvända till djungeln igen. Varje gång jag är där ute längtar jag tillbaka till Sverige, men varje gång jag återvänt till Sverige längtar jag bara tillbaka till djungeln igen, jag tror att många av mannarna känner likadant. 


Tydligen ska vi möta upp amerikanska luftburna styrkor nära mynningen till floden (som vi get kodnamnet Styx) där de ska förse oss med en patrullbåt, täckmanteln vi jobbar med kommer vara att vi är ett specialförband som färdas längst med floden för att återetablera kontakt med och understödja styrkor och baser som isolerats under tet-offensiven.



