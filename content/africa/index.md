+++
title = "Ett land i kris"
description = "ett reportage från Anizayregionen av Joakim Medin"
tags = [
    "arma",
]
date = "2020-08-02"
categories = []
menu = "main"
author = "Ftmch"
+++

_ett reportage från Anizayregionen av Joakim Medin_
```
När man talar om Anizayregionen uppstår ofta förvirring då både denna 
oljerika region och landet bär samma namn. Landet som nu heter Anizay
kallades fram till 2003 för "Folkrepubliken Kukundu" men bytte namn i
ett förvirrat försök att blidka den muslimska minoriteten i landet efter
folkmorden och inbördeskrigen på 90talet där över tio tusen muslimer och
folk från nomadkulturen dödades, då Anizay-regionen ses som landets hjärta
av den muslimska befolkningen. Det skall dock sägas att många ännu använder
namnet Kukundu snarare än Anizay.

En av dessa är generalen Lazarus Mouka. En politisk och militär ledare som
anklagades för krigsbrott under inbördeskrigen på 90talet men aldrig dömdes.
Han leder nu det han kallar för "Guds Armé", en utbrytargrupp som säger sig
vilja "återställa landet till det Kukundu det en gång var". Han säger sig också
vara Jesus som återvänt till jorden inför de yttersta dagarna. Fler och fler 
ansluter sig till hans styrkor och många områden i landet styrs redan de facto
av Mouka som ledare medans president Ekene Afolabi desperat försöker behålla makten.

För två år sedan bröt en väpnad konflikt mellan grupperna ut men FN lyckades få till
ett fredsfördrag redan efter två månader. De källor jag träffar i landet säger dock
att detta bara är till ytan. Striderna har fortsatt, men har utförts av milisgrupper
stödda av de olika parterna i konflikten snarare än med arméer. I detta kaos har även
flera mindre milisgrupper rest sig och många delar av landet är nu i princip i anarki,
ledda av olika krigsherrar och grupperingar.

Värst är konflikterna i Anizay-regionen, både på grund av att "Guds Armé" och dess
miliser är mycket fientligt inställda till den muslimska minoriteten i landet som till stor
del bor i just Anizay-regionen, men även på grund av att det är i samma
område den största delen av landets oljeresurser finns. Det sägs i landet att "den som
kontrollerar Anizay kontrollerar hela Anizay". Flera länder världen över finansierar
oljeindustrin i området, bland annat Sverige, och kanske är det även därför som något
intresse överhuvudtaget finns för konflikten.

Saker ser dock ut att gå åt fel håll. Efter att USA drog tillbaka sina fredsbevarande styrkor i landet har våldet eskalerat och milisgrupperna vunnit mer och mer mark. Kvar som fredsbevarande styrka finns enbart en liten styrka med Serbiska och Chernarusiska FN-soldater.

Hur landet någonsin ska hitta fred är inget jag kan svara på, men jag vet att en minskad
närvaro av FN inte är rätt väg att gå. Dessutom hör jag i landet många rykten om att olika
oljebolag finansierar olika miliser och agressiva sydafrikanska legosoldater för att 
säkra sina oljefält, dessa rykten gör bara att Lazarus Mouka får mer och mer stöd bland
folket då han förespråkar att alla landets resurser ska gå till landets befolkning. 

Detta hade låtit fint och rimligt om det inte även vore så att han anser att alla som inte
följer guds ord på det sätt han predikar ska dödas eller fördrivas från landet, och om inte
"Guds Hand", en milis lojal till Mouka inte upprepade gånger begick fruktansvärda övergrepp
mot civilbefolkningen i Anizay. Många jag talar med säger till och med att "Guds Hand" äter
sina offer för att "sluka deras synder och rena dem". 

I skrivande stund håller dessutom ett nytt coronavirus på att spridas i Kina, hur skulle ett
land som Anizay klara en pandemi med knappt något centralt styre eller sjukvård? Troligtvis
skulle det innebära en stor risk för att konflikten eskalerar ytterligare och att totalt 
inbördeskrig bryter ut.
- Joakim Medin, Anizay, Februari 2020.
```
